# 4-es játék 


Készítsünk programot, amellyel a következő két személyes játékot lehet játszani. Adott egy 4×4  mezőből  álló tábla,  amelynek  mezői  0  és  4  közötti értékeket  tartalmaznak.  Kezdetben minden mezőn a 0 érték van. Ha a soron következő játékos a tábla egy tetszőleges mezőjét kiválasztja, akkor az adott mezőn és a szomszédos négy mezőn az aktuális érték eggyel nő felfelé, ha az még kisebb, mint 4. Aki a lépésével egy, vagy több mező értékét 4-re állítja, annyi pontot kap, ahány mezővel ezt megtette. A játékosok pontjait folyamatosan számoljuk, és  a játékmezőn  eltérő  színnel jelezzük,  hogy  azt  melyik  játékos  billentette  4-esre.  A játék akkor ér véget, amikor minden mező értéke 4-et mutat. Az győz, akinek ekkor több pontja van. 


A  program  biztosítson  lehetőséget  új  játék  kezdésére  a  táblaméret  megadásával  (3×3,  5×5, 7×7), és ismerje fel, ha vége a játéknak. Ekkor jelenítse meg, melyik játékos győzött, majd automatikusan kezdjen új játékot. 
